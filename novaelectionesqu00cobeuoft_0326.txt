292

foede interpolatis novi libri propagabantur, iu quibus quum
insipidaet insulsa emblemata oscitanter in ordinem recepta
essent et interpolationum vestigia prorsus essent obliterata,
nunc lectores minus cautos, minus acutos et τὴν παλαιὰν
τέχνην non certo iudicio a sequiorum manu et rudiore artificio
dignoscentes saepe iocularem in modum ludificantur. Potest
tamen, si non ubique, at in plerisque tamen locis quod) genui-
num et sanum non est certis indiciis indagari et ubi semel
mota est acuta suspicio plurimis modis etiam tenuissimis vesti· Ἴ
giis correctorum flagitia deprehenduntur, si modo iudicium
acre afferas et aurem veterum lectione subactam et linguae
peritiam quanta maxima colligi potest, ut quid a poeta Attico
dici possit quid non possit et scias et intelligas et interiore
quodam sensu agnoscas, Quicumque autem Poetas diu et mul·⁴
tum lectitavit ipse quodammodo poeta fit, et si quid in car·
mina antiqua ineptiarum ex librorum corruptela„ et sciolo-
rum interpolatione olim irrepsit etiam sic animadvertit, quod
numquam ipse in tali reaut tam socors et negligens esse aut
ad istiusmodi ineptias potuisset delabi. Habet hoc multas cau·
tiones sed non* est alia res ad ingenium alendum et pulchri
sensum exercendo augendum utilior et sic poetarum lectio
quum legentibus plurimum affert utilitatis tum in ipsos poetas
ea utilitas redundat. Sed quoniam genus hoc critices exem·

plis magis quam praeceptis tradi et commendari potest et non =
meditando sed exercendo continetur, expromam nonnulla ex ¹

. poetis Tragicis quae huc faciant. Praemittam duo Euripidis
fragmenta ex Orionis Florilegio. Legitur ibi V. 7.

πόνους ἔχοντες οὐδὲν εἰδότες σαφές.
in his verbis quum necessarium vocabulum periisset sciolus
aliud non necessarium alieno loco de suo addidit. Qui hominum
ignaras mentes arguunt solent eos οὐδὲν εἰδέναι significanter
dicere, ut Theognis:

ἄνθρωποι δὲ μάταιοι νομίζομεν εἰδότες οὐδέν ,
-et passim sic queruntur: σαφές aut simile quid nemo addit,
neque id Euripidem addidisse ex Theophili loco manifestum
est, qui Euripidea afferens σαφές omittit. Quid multa? agno-
sces Tragicum in hac scriptura:

