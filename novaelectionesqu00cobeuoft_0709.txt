 

 

675

familiaritate et sermonibus subinde uteretur, quibus statim
abstinuit ut primum ad remp. accessit, teste ipso Xenophonte
§ 16. ὥς γὰρ τάχιςκ κρείττονε τῶν συγγιγνομένων ἡγησάσθην
εἶναι (Critias et Alcibiades), εὐθὺς ἀποπηδήσαντε Σωκρά-
τους ἐπραττέτην τὰ πολιτικοὶ. Ex Anyti persona idem crimen
etiam absurdius est. Anytum tu credas Critiam et Alcibia-
dem sic coniungere potuisse calamitatis suae alterum aucto-
rem , alterum socium , infestissimum inimicum et adversarium
acerrimum Critiam cum Alcibiade dulcissimo amico eorumdem
consiliorum, eiusdem spei participe? Ne novisse quidem ar-
bitror Anytum aliquam olim Socratem inter et Alcibiadem ad·
modum adolescentem notitiam fuisse, aut, si quam maxime
buius rei meminisset, quis credat talem virum stulte existi-
maturum fuisse res ab illo aut in rep. aut in bello gestas
ulla ex parte Socrati et Socratis institutioni esse imputandas?
Acuto naso οἱ πολιτικοὶ philosophos omnes et sophistas suspen-
debant, ut Callicles Socratem in Platonis Gorgia. Filium
suum adolescentulum a Socrate depravari Anytus querebatur,
ut statim videbimuS, non Critiam, non Alcibiadem: quos si
olim discipulos habuisset SocrateS‚ ea res non crimen, sed
decus ac laudem, ei afferre Anyto debebat videri, ut videba-
tur lsocrati, qui Callicli multo erat quam Socrati similior.
Sed sophisticum istud crimen est et inane, quod diu post,
Anyto iam vita functo caeterisque illarum rerum et hominum
aequalibus intermortuiS, poterat odiose urgeri, sed in ipso
iudicio etiam ipsis accusatoribus ridiculum et ineptum visum
fuisset. Habeat igitur suas sibi criminationes Polycrates, qui
primus omnium, ut Isocrates loquitur, τῷ Σωκράτει ἔδωκεν
Ἀλκιβιάδην μαθητήν, qui Alcibiadem Socrati discipulum de
suo dedit et commentus est, rem et Anyto et aequalibus om-
nibus perinde inauditam. Plato igitur, qui ipsos accusatores
audivit in Socratem dicenteS‚ de eo crimine , quod non audi-
vit, verbum nullum facit. Xenophon diligenter refutat novum
accusatorem, qui multis annis post vanam et inanem crimi-
nationem a se ipso excogitatam in Socratem proferens aequa-
libus aliquid dicere videbatur.

Anytus, ne quid omittam, a Plutarcho narratur auctor suis-

se plebisciti, quo Athenienses Herodoto historiarum scriptori
‘tit‘

